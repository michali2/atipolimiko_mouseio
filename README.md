# atipolimiko_mouseio
Το διαδικτυακό αντιπολεμικό μουσείο στο [wiki]:(http://antimuseum.pbworks.com) εντάσσεται σε διδακτικό σενάριο το οποίο έχει χαρακτηρισθεί ως «Βέλτιστο» 
ύστερα από αξιολόγηση δύο αξιολογητών/τριών και είναι αναρτημένο με το πλήρες ψηφιακό περιεχόμενό του στην [Πλατφόρμα «Αίσωπος»]: (https://aesop.iep.edu.gr/node/16140)

**Τάξη**: Γ Γυμνασίου 

**Γνωστικό αντικείμενο** Διαθεματικό (Νεοελληνική Γλώσσα, Ιστορία, Λογοτεχνία)

**Περιγραφή** Ως αφετηρία του διδακτικού σεναρίου αποτελεί η διαθεματική εργασία της 5ης ενότητας του σχολικού βιβλίου Νεοελληνικής Γλώσσας της Γ΄ Γυμνασίου: «Στην Αθήνα, όπως και σε άλλες πόλεις του κόσμου, υπάρχει ένα Πολεμικό Μουσείο. Φανταστείτε ποια θα μπορούσαν να είναι τα εκθέματα ενός Αντιπολεμικού Μουσείου. Χωριστείτε σε ομάδες και συλλέξτε υλικό: π.χ. φωτογραφίες, λογοτεχνικά κείμενα, τραγούδια, πίνακες ζωγραφικής ή άλλα έργα τέχνης κ.λπ. με αντιπολεμικά μηνύματα. Φτιάξτε το Μουσείο σας». Η καινοτομία της παρούσας πρότασης έγκειται στη δημιουργία ενός διαδικτυακού Αντιπολεμικού Μουσείου, του οποίου οι αίθουσες αντιστοιχούν στις σελίδες ενός wiki και αναφέρονται σε συγκεκριμένες ιστορικές περιόδους που εξετάζονται στο βιβλίο ιστορίας της Γ΄ Γυμνασίου.

**Σκεπτικό/προβληματική** Το **wiki** θεωρήθηκε το καταλληλότερο εργαλείο για την υλοποίηση του σεναρίου, καθώς γρήγορα και εύκολα οδηγεί στο επιθυμητό αποτέλεσμα. Αποτελεί ένα περιβάλλον στο οποίο οι μαθητές/ριες ανεβάζουν το υλικό τους αλλά συγχρόνως παράγουν και δημοσιεύουν το δικό τους πολυτροπικό κείμενο. Επομένως, αξιοποιείται και ως ανοιχτό περιβάλλον γραφής. Ο σχεδιασμός του βοηθάει τις ομάδες να συνεργάζονται, να διαμοιράζονται και να οικοδομούν μέσω ασύγχρονης επικοινωνίας το δημοσιευμένο υλικό. Τα έγγραφα που δημοσιεύονται στο wiki είναι διαθέσιμα για επεξεργασία και σχολιασμό από όλα τα μέλη του ανά πάσα στιγμή. Με τα εργαλεία που διαθέτει (ιστορικό σελίδας, συχνότητα επισκέψεων, σχόλια) ο/η εκπαιδευτικός μπορεί να διαπιστώσει τον βαθμό συμμετοχής και τη συνεισφορά των συμμετεχόντων στη συνεργατική διαδικασία.
